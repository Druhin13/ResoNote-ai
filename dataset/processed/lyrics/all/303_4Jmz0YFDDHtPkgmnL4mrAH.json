{
  "track_id": "4Jmz0YFDDHtPkgmnL4mrAH",
  "artist": "Borgore",
  "title": "Elefante",
  "lyrics": "L'elefante,\nelegante,\nsi muove lentamente,\ncammina silenzioso tra la gente;\ntraffico assordante,\ncaldo soffocante,\n\nsguardo fisso avanti,\n\npesante,\n\ncostante.\n\nPassi che trasportan uomini,\n\nche trascinano alberi,\n\nche scavalcano gli ostacoli.\n\nPassi che percorrono chilometri attraverso le campagne,\n\npassi che portarono un esercito al di qua delle montagne.\n\nL'elefante è buono,\n\nlavora e non protesta,\n\nha grande dignità e non china mai la testa: udito perfetto,\n\nricorda che gli hai fatto,\n\naccetta la fatica solo in cambio del rispetto.\n\nIntelligente - come certa gente sogna - lavora senza fare\n\nmai una rogna.\n\nGiusto che il lavoro renda liberi per lui resta un mistero:\n\nlui,\n\nche libero lo è stato per davvero.\n\n\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\n\n\nL'elefante,\n\npaziente,\n\nsi muove lentamente,\n\npercorre tutto il cerchio della gente:\n\npennacchio sulla fronte,\n\nsgabello scintillante,\n\nsi accomoda rampante,\n\nsospeso ad un rullante.\n\nLa folla scoppia a ridere,\n\nc'è chi non ci vuol credere: tremila mani battere non\n\nsembrano mai smettere.\n\nTutti a urlare \"Bravo!\",\n\ntutti a far fotografie,\n\nson tutti d'accordo: è il migliore che ci sia.\n\nL'elefante s'alza,\n\nscruta,\n\npoi saluta: proboscide e codino,\n\nsi prepara per l'uscita.\n\nTrenino d'elefanti,\n\nsipario,\n\npista vuota.\n\nAnche questa sera la sua recita è finita.\n\nDomani dal suo carrozzone vedrà il mondo correre e gli\n\nalberi nuotare liberi in immensi pascoli.\n\nBasta poco a un elefante ad aver voglia di vivere ed alla\n\nsera,\n\ncol pennacchio,\n\nvoglia di sorridere.\n\n\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\n\n\nL'elefante,\n\nindifferente,\n\nsta fermo lentamente,\n\na un passo dal fossato e dalla gente:\n\nostinatamente,\n\nsguardo all'orizzonte,\n\nfisso verso un punto: fisso verso niente.\n\nIncarcerato senza alcun reato e senza via d'uscita,\n\nin attesa di giudizio per la vita.\n\nElefante emigrante africano,\n\nsette in una stanza con la famiglia di un indiano.\n\nPartito da lontano per finire qui all'inferno,\n\nlasciando la savana per conoscere l'inverno,\n\nil ghiaccio,\n\nla neve,\n\nacqua che non si beve,\n\nche scende lieve lieve: l'elefante non si muove.\n\nLe ore passan lente,\n\nla coltre cresce piano,\n\ncoprendo l'elefante e lo sguardo suo lontano e quando il\n\nsole tornerà nel cielo scintillante,\n\nscompariranno entrambi: la neve e l'elefante.\n\n\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti\n\nTutti quanti\n\nun passo avanti\n\nsiamo l'esercito degli elefanti",
  "source": "Lyrics OVH"
}